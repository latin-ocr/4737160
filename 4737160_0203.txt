1⁷6

miseris succurrentes in vincula ipse tradebat: id sibi
persuadens fore ‚ ut , hoc pacto, homines , libertatis
amantissimos talisque jugi indociles , sensim paul-
latimque , veluti mansuefactos et perdomitos, eo
inertiae reduceret, ut gravissima quaeque a rege in
posterum infligenda ‚ perferrent patientissime. Jam
vero Aratus populares suos, tam injuriose habitos ‚
quibus oculis adspexerit, quam aegre ignominiam il-
lam concoxerit, quam invito animo quamque oppresso
flagitium toleraverit suis exitiosissimum, quis est
quin , me haud monente , perspiciat? , At , quam-
vis turpissimum excutere frenum et nefanda Apellis
consilia subvertere et labefactare omni ope connite-
batur, nihil tamen suis ipse viribus valebat3 domi-
norum quondam oppressor, jam, oppressus, adire do-
minum ‚ et, qui omnia sua ipsius auctoritate suoque
peragere judicio consueverat, senex pueri, a cujus
penderet arbitrio , invocare auxilium ab eoque lenio-
rem suorum sortem exspectare debuit. Philippum
igitur convenit, rem denuntiat. Hie juvenes, qui
simul injuriarum sibi illatarum querelas ad se detu-

lerant, confidere iubet: nihil enim simile fore illis

