128

ri ‚ tamquam communem patrem servatoremque,
flebili amplexu, ne se temere objiceret periculo,
obsecrabant. At vero irrita omnia. Jacta alea erat.
Eos igitur consolatus , utque hona spe essent, hortatus,
ad mare equitavit, decem secum amicos ducens et
filium jam adolescentem. Conscensis navigiis, Ae-
gium ad concilium pervecti sunt. Ibi jam, auctore
Arato, decretum fuit, ut, tradita Acrocorintho,
advocaretur Antigonus: quod ut sanctiori fide firma-
ret (si per invidiam rei ita loqui fas est), inter
reliquos obsides filium quoque suum misit Aratus.
Corinthii irritati, bona ejus diripuerunt domumque
Cleomeni dono· dederunt.

Ille dies primus leti primusque malorum

Causa fuit.
Sed quoniam , narr-ationis filum pertexendo , adhunc
eam novum plane rerum statum deduximus: cognitu
inprimis dignum videtur , quid Arati biographus de

hoc ejus facinore senserit.

