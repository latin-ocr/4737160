42

suetudinem morum ac facilitatem 1). Blanda conci-f
liatrix animorum sermonis affabilitas : tyrannidis,
odium tam ingens ut ultra terminos nonnunquam
evagaretur. At vero animus excelsus ‚ patriae aman-
tissimus , diurnas omnes et nocturnas cogitationes ad
salutem communem referens. Haec ei lex suprema,
haec et amicitiae et inimicitiae norma erat. Quo-
tiescunque de reipublicae causa promovenda deque
concordia varias inter civitates stabilienda agebatur ‚
quo tutiorem Aratus omnibus et beatiorem eo et
sibi fructuosiorem vitam reputans ‚ nonnisi aliis vivere

aliorumque commoda amplecti videbatur atque tueri.
Hinc praeclara illa et ad eximiam laudis praedicati-

onem efficacissima vox ‚ quae et in Achaeorum con-
cilio et in coetu populi universo , uno omnium re-

sonabat concentu ‚ nihil eum adpetere ‚ nihil ama-

re, nisi quod pulchrum esset atque honestum 2).

1) De Off. II. 9.

2) Egregie huc valet praeclarum Ciceronis dictum de Orat.
ΙΙ. 85. Εα denique virtus esse videtur praestantis viri, quac
est fructuosa aliis, ipsi autem laboriosa aut periculosa aut
certe gratuita. Et in Orat. pro Liqario c. XII. Homines
enim ad deos nulld re propius accedunt quam salutem homi-

uibus dando.
...ο-

